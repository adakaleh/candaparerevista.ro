---
title: "Vecter"
type: post
date: 2020-05-22
authors: cristan
categories:
    - Impresii
tags:
    - Vecter
    - Made în România

linkForum: https://forum.candaparerevista.ro/viewtopic.php?f=2&t=2371

linkuriExterne: 
  thread_forum_joc:
    text: Thread-ul jocului de pe forum
    link: https://forum.candaparerevista.ro/viewtopic.php?f=2&t=2399&p=107922

resources:
  - src: 
    name: "card-cover-image"

  - src: images/vecter-cover.jpg
    name: "cover-image"

infoBox:
  data: "4 noiembrie 2019"
  gen: [Infinite racer]
  producator: Taranasus
  platforme: [PC]
  cumpara:
    - [Steam, https://store.steampowered.com/app/1175140/Vecter/]

---

Vecter e un _infinite racer_ arcade în care îți iei nava și „alergi” la nesfârșit pe autostrăzi-neon pline de obstacole scoase parcă din filmul Tron. Controlul e simplu, dar jocul nu e ușor deloc, chiar necesită îndemânare și exercițiu. Ba chiar vine cu un manual care vă explică într-un mod amuzant detaliile și subtilitățile (și primiți chiar și un achievement dacă îl deschideți). Scorul crește în funcție de distanța parcursă și puteți încerca să urcați și în clasamentul online dacă aveți chef de competiție.

Nu am jucat foarte mult ca timp, dar am jucat destul de mult ca număr de curse — orice impact e fatal și jocul se reia imediat, ceea ce am tot făcut. Ocazional găsești niște power-ups care îți dau vieți suplimentare, dar nici așa n-am avut prea mult succes. Progresul cel mai mare l-am avut în modul _casual_ :) care e ceva mai iertător, astfel că am putut vedea mai mult din decorurile jocului, care se schimbă periodic în funcție de distanța parcursă.

{{< youtube isPf8XnlnXQ >}}

Una peste alta, jocul oferă provocare suficientă pentru pauze scurte, dar e bun și pentru sesiuni mai lungi, de relaxare — se poate schimba paleta de culori și se pot folosi și propriile melodii pentru coloana sonoră (și _waveform_-ul de pe fundalul traseelor).

A, și partea cea mai bună? Jocul e gratis și e făcut de un singur developer român. E încă în _early access_ și Taranasus încă adaugă conținut și îmbunătățiri (de când l-am jucat eu, acum aproape două luni, a schimbat interfața grafică și a adăugat și o mecanică de shooting), dar merită încercat și chiar și susținut (puteți cumpăra un DLC pe post de donație).

**Mai vreau să joc?** Mi-a plăcut cât am jucat, dar face parte dintr-o nișă pentru care nu am mereu dispoziție, așa că puțin probabil să-l reiau prea curând. ■

<blockquote class="imgur-embed-pub" lang="en" data-id="a/4hxpjwa"><a href="//imgur.com/a/4hxpjwa">Just wanted to share my game&#39;s music and visuals for free. Link in post</a></blockquote><script async src="//s.imgur.com/min/embed.js" charset="utf-8"></script>