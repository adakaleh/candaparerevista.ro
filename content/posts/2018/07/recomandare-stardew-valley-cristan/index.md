---
title: Stardew Valley
type: post
hideOnHome: true
date: 2018-08-05
authors: cristan
categories:
    - Recomandare
tags:
    - indie
    - Stardew Valley

linkForum: https://forum.candaparerevista.ro/viewtopic.php?f=84&t=1957

linkuriExterne:
    1-site-oficial:
       text: stardewvalley.net
       link: www.stardewvalley.net
       desc: Pagina oficială a jocului
    link-forum:
       text: Thread forum
       link: https://forum.candaparerevista.ro/viewtopic.php?f=4&t=1221
       desc: Discuții pe forumul candaparerevista.ro despre joc

resources:
  - src:
    name: "card-cover-image"

  - src: images/stardew-valley-cover.jpg
    name: "cover-image"
---

Jocul perfect a devenit și mai bun! Odată cu lansarea [patch-ului din 1 august](https://www.stardewvalley.net/stardew-valley-1-3-multiplayer-update-is-now-available/), Stardew Valley are acum și multiplayer și e momentul perfect să-l (re)vizitați!

Pentru cei care nu știu, Stardew Valley e... greu de descris în doar câteva cuvinte. E un simulator de viață la țară, în care trebuie să te ocupi de ferma moștenită de la bunicul tău, dar totodată trebuie să ai grijă și de relația cu mica comunitate lângă care se află ferma. Personajul tău poate stabili relații de prietenie (sau chiar de căsătorie) cu personajele din orășel, se poate implica în restaurarea centrului cultural și de activități al orașului (prilej de multe quest-uri) și poate participa la numeroase festivități ce au loc periodic. În plus, există numeroase alte sisteme care se întrepătrund, rezultând un gameplay plin de activități și questuri, care pot da naștere la numeroase povești.

Cu toate acestea, obiectivele din joc nu sunt obligatorii, astfel încât jocul nu devine obositor sau copleșitor, ci doar relaxant sau, cel mult, stimulant. Singurul ritm care este impus jucătorului este dat de curgerea zilelor și a anotimpurilor, propriu vieții la fermă: micul tău fermier trebuie să aibă grijă de propria sănătate (să mănânce și să doarmă în fiecare zi); plantele și animalele trebuie îngrijite aproape în fiecare zi (asta însemnând udat, hrănit, recoltat, muls vaca, adunat ouă); roadele muncii trebuie valorificate (vândute în oraș sau prelucrate la fermă: murături, dulcețuri, bere, maioneză, etc); fiecare anotimp vine cu culturi și pomi fructiferi proprii; și așa mai departe.

Iar peste toate acestea, o mulțime de mici detalii îi dau o savoare nebănuită și un farmec aparte, ceea ce-l face greu de lăsat din mână odată ce te-ai apucat.

(Și un mic amănunt interesant: jocul e făcut aproape integral de o singură persoană.)

Jocul e extrem de accesibil și poate fi jucat de origine: „gameri înrăiți”, jucători casual, copii sau oricine altcineva care în mod obișnuit nu are treabă cu jocurile. Iar de acum, toate aceste activități pot fi experimentate împreună cu până la alți trei jucători. Ca atare, devine jocul ideal pentru un coop conjugal sau cu copiii. ■

* Cumpără: [Steam](https://store.steampowered.com/app/413150/Stardew_Valley/), [Humble Store](https://www.humblebundle.com/store/stardew-valley), [gog.com](https://www.gog.com/game/stardew_valley) (chiar și la preț întreg, jocul e ieftin pentru ce oferă)