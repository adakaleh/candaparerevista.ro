---
title: Return of the Tentacle
type: post
hideOnHome: true
date: 2018-07-29
authors: azad
categories:
    - Recomandare
tags:
    - Return of the Tentacle
    - indie

linkForum: https://forum.candaparerevista.ro/viewtopic.php?f=84&t=1957

linkuriExterne:
    1-site-oficial:
       text: Download/Site oficial
       link: https://catmic.itch.io/return-of-the-tentacle
       desc: Site-ul oficial al jocului
    link-forum:
       text: Thread forum
       link: https://forum.candaparerevista.ro/viewtopic.php?f=8&t=1841
       desc: Discuții pe forumul candaparerevista.ro despre joc

resources:
  - src: images/rott-card.jpg
    name: "card-cover-image"

  - src: images/rott-cover.jpg
    name: "cover-image"
---

**Return of the Tentacle** este un sequel făcut de o mână de fani ai lui **Day of the Tentacle**, un clasic al genului adventure. Oamenii din spatele jocului au reușit să păstreze viu spiritul originalului, atât prin stilul grafic ce este aproape identic cu cel din DotT, cât și prin muzica inspirată din coloana sonoră a jocului vechi.

Puzzle-urile sunt destul de logice, doar cu ocazionale momente mai nebunești ce fac trimitere la logica întortocheată a lui DotT. Am fost plăcut surprins, de asemenea, de cât de line sunt tranzițiile între scene și cât de curat funcționează interfața. Deși voice acting-ul lasă de dorit în unele locuri, precum și calitatea dialogurilor, recomand călduros **Return of the Tentacle** pentru pasionații genului sau cei care doar vor să se întoarcă în timp, în universul acela întors pe dos.

Jocul este făcut cu pasiune, atât pentru original cât și pentru jocurile LucasArts, cele două ore de joc fiind presărate cu trimiteri destul de spumoase la alte titluri ale companiei. Unui neinițiat îi recomand să joace originalul ([Steam](https://store.steampowered.com/app/388210/Day_of_the_Tentacle_Remastered/) / [Humble](https://www.humblebundle.com/store/day-of-the-tentacle-remastered) / [GOG](https://www.gog.com/game/day_of_the_tentacle_remastered)) mai întâi pentru a înțelege toate referințele, mai ales că varianta remastered e apărută deja de doi ani. Cu o durată de doar două ore jocul este numai bun de jucat într-o seară, fiind o experiență lejeră, de vară. ■