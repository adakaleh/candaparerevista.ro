---
title: The Saboteur
type: post
hideOnHome: true
date: 2018-09-23
authors: tg
categories:
    - Recomandare
tags:
    - The Saboteur

linkForum: https://forum.candaparerevista.ro/viewtopic.php?f=84&t=1957

linkuriExterne:
    1-review-level:
       text: Review LEVEL
       link: http://arhivarevistevechi.mythweb.ro/arhiva/articole.php?editie-id=149&articol=6237
       desc: Review-ul din revista Level (nr. 148, ianuarie 2010)

resources:
  - src:
    name: "card-cover-image"

  - src: images/saboteur-cover.jpg
    name: "cover-image"
---

În 2009, colecția jocurilor de acțiune derivate din seria Grand Theft Auto a căpătat un reprezentant de seamă, ce avea să sfârșească tragic de sub-apreciat de către mulți jucători.

Poate cel mai acaparant sandbox de acțiune, în The Saboteur duci pe drumul răzbunării un mecanic irlandez, pe vremea Parisului ocupat de naziști. Pandemic Studios (îngropați între timp de prietenii noștri de la EA) au reușit să inoveze formula specifică genului cu un stil vizual ce se împletește organic cu gameplay-ul și o serie de misiuni distractive, mai ales prin prisma vehiculelor de epocă pe care le poți controla.

Un sandbox cu un caracter foarte personal, așa cum a fost și mai recentul Sleeping Dogs. Gameplay-ul e dinamic, personajul principal se asociază cu mișcarea de rezistență în speranța de a-și duce misiunea la bun sfârșit, iar fiecare zonă eliberată își recapătă (la propriu) culoarea, devenind mai ușor de traversat după.

Recomandat pentru fanii genului, dar la fel de recomandat și pentru cei care pot aprecia surprinzătorul cântec de lebădă al studioului, sub forma unui joc atmosferic, pe alocuri inovator, care suferă ocazional de stângăcii mai mult sau mai puțin adorabile. Toți acești factori contribuind la o experiență mai mult decât memorabilă. ■

* Cumpărați-l de pe [GOG](https://www.gog.com/game/saboteur), că e ieftin şi DRM-free, dar se găseşte şi pe [Origin](https://www.origin.com/irl/en-us/store/saboteur/the-saboteur/), de cumpărat sau jucat prin Origin Access.
* Resurse suplimentare - artworks ale unor foşti artişti de la Pandemic: [Andrew Krelle](https://www.artstation.com/artwork/8mOmE) şi [Imran Sheikh](https://www.artstation.com/artwork/lVPmk) (ArtStation)