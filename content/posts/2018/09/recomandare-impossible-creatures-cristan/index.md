---
title: Impossible Creatures
type: post
hideOnHome: true
date: 2018-09-09
authors: cristan
categories:
    - Recomandare
tags:
    - Impossible Creatures

linkForum: https://forum.candaparerevista.ro/viewtopic.php?f=84&t=1957

linkuriExterne:
    1-cumpara-steam:
        text: Steam
        link: https://store.steampowered.com/app/324680/Impossible_Creatures_Steam_Edition/
        desc: Cumpără jocul de pe Steam
    2-cumpara-humble:
        text: Humble Store
        link: https://www.humblebundle.com/store/impossible-creatures-steam-edition
        desc: Cumpără jocul de pe Humble Store
    3-cumpara-gog:
        text: GOG.com
        link: https://www.gog.com/game/impossible_creatures
        desc: Cumpără jocul de pe GOG

resources:
  - src: /highlights/2018/2018.09.02/images/impossible-creatures-card.jpg
    name: "card-cover-image"

  - src: images/impossible-creatures-cover.jpg
    name: "cover-image"
---

Săptămâna aceasta, având în vedere că se găseşte la reducere peste tot, avem o propunere mai veche: **Impossible Creatures** este al doilea joc al studioului Relic Entertainment, după Homeworld, și a fost publicat de Microsoft în 2003. E un RTS clasic (resurse - clădiri - unități - luptă), a cărui acțiune se desfășoară într-un fictiv deceniu 1930 (energie bazată pe cărbune). Principalul său punct de atracție o constituie posibilitatea de a-ți construi unități combinând părți din animale diferite (de exemplu o gorilă cu aripi de vultur). Ceea ce nu e puțin lucru, având în vedere că sunt mai mult de 50 de tipuri de unități de bază, care pot fi combinate în fel și chip.

Deși a venit cu o idee și un concept de gameplay originale, jocul din păcate n-a avut decât un succes modest la lansare și a rămas tot timpul în umbra fraților săi mai cunoscuți. Nu și-a valorificat pe de-a-ntregul tot potențialul pe care i-l oferea conceptul, gameplay-ul nu avea adâncimea necesară să prezinte interes pe termen lung, iar apoi o serie de probleme au oprit un sequel încă din fazele incipiente. Motorul său însă a fost utilizat ulterior în Warhammer 40,000: Dawn of War.

Chiar şi aşa, Impossible Creatures a suscitat însă suficient interes astfel încât să poată fi considerat un _cult classic_ și și-a păstrat o bază activă de fani, care i-au adus mai multe patch-uri și moduri de-a lungul anilor. Apoi, în 2015, după achiziţia de către THQ Nordic, jocul a primit şi o relansare pe Steam și gog.com (tot cu ajutorul fanilor), care include, printre altele, expansion-ul Insect Invasion, patch-uri și suportul de multiplayer refăcut. Varianta de Steam are suport pentru cloud și workshop pentru a facilita instalarea mod-urilor, care însă pot fi luate și separat de pe Mod DB (cel puțin [Tellurian](https://www.moddb.com/mods/tellurian/) ar fi recomandat).

Puteţi afla mai multe informaţii din [acest articol](https://www.vg247.com/2015/11/23/the-improbable-journey-of-impossible-creatures/) şi puteţi citi şi [review-ul original din Level nr. 66 (martie 2003)](http://arhivarevistevechi.mythweb.ro/arhiva/articole.php?editie-id=67&articol=2520). ■