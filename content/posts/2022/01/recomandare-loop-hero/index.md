---
title: "Loop Hero"
type: post
date: 2022-01-31
authors: mahdi
categories:
    - Recomandare

disclaimerReviewCopy: default

tags:
    - "Loop Hero"
    - "Four Quarters"

linkForum: https://forum.candaparerevista.ro/viewtopic.php?t=1957&start=20

description: "Tocmai când începeam să cred că s-au cam fumat toate variațiunile pe formula roguelike, Loop Hero mi-a demonstrat că ingeniozitatea indie nu cunoaște limite. Preluând elementele clasice ale rețetei, permadeath și generare procedurală, cei de la Four Quarters au adăugat câteva elemente de deck building, autobattle și chiar strategie, iar rezultatul a fost surprinzător de simplu și adictiv."

infoBox:
  data: '2021-03-04'
  gen: [roguelite, RPG, strategie]
  producator: "Four Quarters"
  platforme: [PC]
  reviews:
    metacritic: https://www.metacritic.com/game/pc/loop-hero
    opencritic: https://opencritic.com/game/11017/loop-hero
  cumpara:
    - [Steam, https://store.steampowered.com/app/1282730/Loop_Hero/]
    - [Epic Store, https://www.epicgames.com/store/en-US/p/loop-hero]
    - [GOG, https://www.gog.com/game/loop_hero]
    - [Humble Store, https://www.humblebundle.com/store/loop-hero]

resources:
  - src: images/lh-card.jpg
    name: "card-cover-image"
  - src: images/lh-cover.jpg
    name: "cover-image"

---

Tocmai când începeam să cred că s-au cam fumat toate variațiunile pe formula roguelike, **Loop Hero** mi-a demonstrat că ingeniozitatea indie nu cunoaște limite. Preluând elementele clasice ale rețetei, permadeath și generare procedurală, cei de la Four Quarters au adăugat câteva elemente de deck building, autobattle și chiar strategie, iar rezultatul a fost surprinzător de simplu și adictiv.

În Loop Hero nu ai niciun control asupra eroului. Acesta parcurge singur un drum legat ca un circuit, și înfruntă toți monștrii random care îi ies în cale. La început există doar drumul - lumea a fost distrusă de către un misterios lich. Dar după fiecare înfruntare primești una sau mai multe cărți de joc, care îți oferă posibilitatea să plasezi pe hartă felurite structuri mai mult sau mai puțin naturale, de la munți și păduri până la ferme și cuiburi de păianjeni uriași. Majoritatea oferă mici bonusuri pasive eroului sau aruncă anumiți inamici în drumul său, dar există și câteva cu funcții mai speciale. Provocarea jocului se reduce, în cele din urmă, la a găsi modul optim de a completa harta, în așa fel încât eroul să aibă viața cât mai ușoară în drumul său, dar nu chiar atât de ușoară încât să ajungă nepregătit la bossul final.

{{< figure-multi
    "gallery/lh-01.jpg| "
    "gallery/lh-02.jpg| "
>}}

Mi-a plăcut că există anumite sinergii secrete între aceste structuri, pe care le descoperi accidental. De exemplu dacă pui o piatră lângă alte pietre, bonusul adus la rezistența eroului crește. Dar dacă faci un careu cu latura de 3x3 de pietre, acestea se transformă într-un munte gigant, care dă bonusuri suplimentare, dar și trimite harpii care atacă eroul.

La fel ca în orice roguelite, fiecare run începe de la zero. Există însă elemente de progres care se transmit de la un joc la altul - resursele obținute după fiecare run se pot folosi pentru a îmbunătăți tabăra eroului. Se pot construi clădiri noi, care deblochează cărți adiționale și chiar mecanici sau clase noi de eroi. Când am început să mă apropii de endgame, mi s-a părut că devine puțin prea grindy - unele resurse pică destul de rar - dar, până să ajung în acest stadiu, Loop Hero mi-a oferit suficiente ore de distracție.

În concluzie - luați-l, că merită. De la lansarea sa de acum un an, a mai primit câteva update-uri de conținut și de calitate a vieții, iar din decembrie a ajuns și pe [Switch](https://www.nintendo.com/games/detail/loop-hero-switch/). ■
