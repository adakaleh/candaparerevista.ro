---
title: Aniversare 1 An
subtitle: La mulți ani, site-cu-nume-ciudat!
type: blog
date: '2019-05-20'
description: 'Acum fix un an am deschis porțile site-ului și am publicat primul blog post (chiar dacă ieșirea din perioada de probă a fost puțin mai târziu, putem considera ziua de 20 mai ca fiind data de naștere a site-ului). În mod surprinzător, poate, pentru un site fără o direcție clară și menținut fără alte investiții în afară de pasiune și puțin timp liber - fără reclame, clickbait, sau alte monetizări - nu numai că a rezistat până acum, dar a și prosperat:<br>&#8226; Numărul de articole a crescut de la 8 la 75 (fără să punem la socoteală rubrica de Highlights); numărul review-urilor a crescut de la 5 la 30.<br>&#8226; Am reușit să menținem rubrica Retrospectiva Săptămânii - peste 50 de articole care adună o felie de știri și articole despre jocuri în fiecare săptămână. Iar din septembrie anul trecut am extins conceptul cu o retrospectivă lunară a revistelor tipărite. <br>&#8226; A crescut și numărul autorilor, printre care se numără câțiva foști redactori Level, dar și contribuitori aflați la primele articole.<br>&#8226; [...]<br><br>Iar acum, la aniversarea de 1 an, am adus câteva mici schimbări care să împrospăteze site-ul (detaliate puțin mai jos) și un concurs, pe care urmează să-l anunțăm în zilele care urmează...'
---
Acum fix un an [am deschis porțile site-ului și am publicat primul blog post]({{<relref "blog/2018/0/beta.md">}}) (chiar dacă ieșirea din „perioada de probă” a fost [puțin mai târziu](/blog/2018/10/gold/), putem considera ziua de 20 mai ca fiind data de naștere a site-ului). În mod surprinzător, poate, pentru un site fără o direcție clară și menținut fără alte investiții în afară de pasiune și puțin timp liber - fără reclame, clickbait, sau alte monetizări - nu numai că a rezistat până acum, dar a și prosperat^[Bine, să păstrăm proporțiile, suntem încă o prezență absolut infimă pe internetul românesc]. Pe scurt:

* Numărul de [articole](/categories/) a crescut de la 8 la 75 (fără să punem la socoteală rubrica de Highlights); numărul review-urilor a crescut de la 5 la 30.
* Am reușit să menținem rubrica [Retrospectiva Săptămânii](/categories/highlights) - peste 50 de articole care adună o felie de știri și articole despre jocuri în fiecare săptămână. Iar din septembrie anul trecut am extins conceptul cu o [retrospectivă lunară a revistelor tipărite](/tags/revistele-lunii).
* A crescut și numărul autorilor, printre care se numără câțiva foști redactori Level, dar și contribuitori aflați la primele articole.
* Am început să facem și articole pe baza unor jocuri primite de la producători. Avem deja două articole publicate ([Sekiro: Shadows Die Twice](/posts/2019/05/review-sekiro/) și [Return of the Obra Dinn](/posts/2019/04/review-return-obra-dinn-azad/)) și alte câteva în diverse stadii de jucare sau scriere. Și orice membru al comunității poate contribui - [detalii aici pe forum](https://forum.candaparerevista.ro/viewtopic.php?f=84&t=1883).
* Mr. cioLAN are o [rubrică personală](/categories/lunea-începe-sâmbăta/) în care să-și noteze cugetările.
* Am finalizat [pagina de contribuții](/contribuie/) ca să fie ușor pentru oricine dorește să contribuie în orice fel.
* Am terminat de scanat revistele Level; [arhiva digitală a revistei e completă](/blog/2018/09/arhiva-level-completa/) și disponibilă online.
* Am descoperit/ne-au descoperit prietenii de la podcastul [Joc și Vorbe](https://forum.candaparerevista.ro/viewtopic.php?f=86&t=1876) (sau mai degrabă „verii”, având în vedere ADN-ul levelistic? Dar mai bine să nu ne gândim la asta).
* Avem [Steam Group și Steam Curator](http://localhost:1313/blog/2018/08/reviews-steam-group/). Nu am fost atât de activi cu evenimentele pe cât am fi dorit, dar sperăm să se schimbe asta în anul care urmează. Măcar am reușit să adunăm o [mână de recomandări](https://store.steampowered.com/curator/33118512/).

Iar acum, la aniversarea de 1 an, am adus câteva mici schimbări care să împrospăteze site-ul (detaliate puțin mai jos) și un concurs, pe care urmează să-l anunțăm în zilele care urmează. Iar planuri de viitor... cam aceleași ca și până acum: să menținem un locșor public pe internet, în grădina căruia să ne purtăm discuțiile pe forum, să promovăm creațiile forumiștilor și, pe cât posibil, creațiile industriei românești de jocuri, poate reușim să realizăm și materiale mai originale (precum niște interviuri proprii) și să ținem o lumânare aprinsă pentru revista care a dat tonul la tot ce se întâmplă aici... ~~Liceenii~~ Level.


## Schimbări

#### Lucruri noi și vizibile

* O galerie de imagini mai ușor de folosit și mai prietenoasă cu telefoanele mobile. Și nu doar galeria de la sfârșitul articolelor, dar de acum putem avea mini-galerii și în corpul articolelor (vedeți aici un [exemplu](/posts/2018/08/review-caravan-red-dot/)). Dacă folosiți un script blocker, site-ul va arăta ca până acum, deci n-ar trebui să vă afecteze.
* Toate articolele Featured au un aspect puțin mai deosebit. Probabil ați văzut la review-ul despre [Sekiro](/posts/2019/05/review-sekiro/), dar acum am actualizat [toate articolele din categorie](/categories/featured/).
* Articolele au de acum o casetă la sfârșit în care să afișăm informații generale despre joc (data apariției, producător, etc). N-am actualizat încă toate articolele, dar puteți vedea câteva exemple în articolele [Pyre](/posts/2019/04/review-pyre-cristan/) sau [Return of the Obra Dinn](/posts/2019/04/review-return-obra-dinn-azad/).
* Linkuri de navigație către toate paginile site-ului sau secțiunilor, inclusiv pentru prima și ultima pagină.
* Cardurile afișează acum și timpul aproximativ de citire. Nu puneți prea mare bază pe el, însă, e doar orientativ.
* Header-ul site-ului are acum un fundal „gameristic”. E încă în probe, poate mai umblăm.

#### Lucruri mai mărunte

* Tagline-ul site-ului e la fel ca pe forum acum: **_Jocuri vechi și noi • Site-ul comunității LEVEL_**.
* Mici separatoare între categoriile din meniu ca să le grupeze după categorii - Despre și Contact sunt pagini simple, nu secțiuni cu posturi, iar Forum e link extern.
* Pagina de [Articole](/categories/) nu mai afișează și tag-urile, pentru că erau prea multe. Am făcut însă lista de categorii puțin mai vizibilă și mai ușor de citit.
* Jocurile pe care le primim de la producători au un disclaimer în caseta de la sfârșitul articolului.
* Reparat headerul de la secțiunea Blog, să fie la fel ca la celelalte secțiuni (până acum se afișa și logo-ul site-ului)
* Alte câteva mici ajustări și reparații.

Ca de obicei, pentru comentarii sau sugestii [vă așteptăm pe forum](https://forum.candaparerevista.ro/viewtopic.php?f=84&t=1737).