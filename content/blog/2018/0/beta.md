---
title: Lansare site (beta)
type: blog
date: '2018-05-31'
---
Gata, de acum avem şi site. 

Dintre schimbările vizibile faţă de versiunile anterioare de test ar fi de menţionat:
* Secţiune nouă: **Blogul Comunităţii**. Aici vom publica update-uri despre site şi diverse informaţii despre din comunitate (evenimente, gaming nights, etc.).
* Avem **fonturi noi**: cu serif pentru pagina articolelor, şi sans serif pentru carduri. Ambele din familia Merriweather, un font open-source şi permisiv cu utilizarea în tot felul de proiecte.
* Fiecare articol are o **licenţă** ataşată. În mod implicit (atunci când autorii nu aleg altceva), autorii mențin toate drepturile asupra articolului, iar orice utilizare necesită permisiunea explicită a acestuia. Dar, în spiritul open-source cu care am pornit la drum cu site-ul, vom încuraja folosirea unor licenţe mai permisive, Vor urma mai multe îmbunăţiri şi aici (un articol explicativ şi mai multe opţiuni prestabilite de licenţe).
* O **galerie de imagini** simplă la sfârşitul articolelor; vor urma îmbunăţiri mai multe pe partea asta.
* Am început să adăugăm și o parte din materialele publicate deja pe forum. Vor mai urma şi alte articole.
 
 Site-ul rămâne în variantă "beta" (sună serios, nu?) o vreme, timp în care vom mai repara şi adăuga diverse chestii şi ne vom obişnui cu modul de lucru cu articole şi menţinerea unui site pe github.
   
   Iar voi, între timp, puteţi să ne [semnalaţi](https://forum.candaparerevista.ro/viewtopic.php?f=28&t=1737) şi voi probleme sau alte aspecte unde ar fi loc de îmbunătăţiri. Şi desigur, cel mai important, să scrieţi articole şi să ni le trimiteţi pentru publicare (da, va exista la un moment dat o pagină dedicată contribuitorilor cu toate informaţiile necesare, dar momentan ne auzim pe forum).