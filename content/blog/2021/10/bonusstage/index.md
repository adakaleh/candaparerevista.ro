---
title: ncv a trecut în BonusStage.ro
type: blog
date: '2021-10-08T00:00:01'

description: 'Încă o voce din trecutul revistei Level revine pe internetul românesc cu un proiect dedicat jocurilor de PC și Switch. Nicolae „ncv” Marin revine cu forțe proaspete, ambiții mari și un site nou: BonusStage.ro. După cum ne spune chiar el: „Review-urile și specialele o să fie cele mai numeroase. Jumătate din recenzii vor fi pentru titlurile testate pe PC. Mai vechi, mai noi, mai rare, majoritatea jocuri care mi-au atras atenția dintr-un motiv sau altul. Switch-ul va primi cealaltă jumătate de recenzii.”'

linkForum: https://forum.candaparerevista.ro/viewtopic.php?f=2&t=2787
aliases:
- /blog/2021/bonusstage/
---
Surpriză! După Marius Ghinea, cioLAN și Paul Policarp, încă o voce din trecutul revistei Level revine pe internetul românesc cu un proiect dedicat jocurilor de PC și Switch. Luând o pauză după 6 ani la revista Level și apoi cele câteva numere din scurta existență a revistei Nivelul 2, Nicolae „ncv” Marin se întoarce acum cu forțe proaspete, ambiții mari și un site nou: [BonusStage.ro](http://www.bonusstage.ro/).

{{< figure-multi-ext
"images/bonusstage.jpg|http://www.bonusstage.ro/| BonusStage.ro| "
>}}

În [propriile cuvinte](https://www.bonusstage.ro/despre/), **ncv** își propune:

> Review-urile și specialele o să fie cele mai numeroase. Jumătate din recenzii vor fi pentru titlurile testate pe PC. Mai vechi, mai noi, mai rare, majoritatea jocuri care mi-au atras atenția dintr-un motiv sau altul, le-am trecut pe listă, dar nu am avut timp să le încerc până acum. Cum sunt limitat de timp, nu are rost să mă bat cu morile de vânt (site-urile mari), prefer să joc cu grijă și bucurie fără stresul termenelor limită și să scriu când simt că trebuie să vă povestesc. Switch-ul va primi cealaltă jumătate de recenzii. Am apucat să joc mai toate exclusivele mari ale platformei și o să încerc să le iau la rost cronologic, poate într-un an sau doi o să ajungem la zi.
> 
> Cultură Gameristică revine și devine, așa cum bine mi-a recomandat cineva (wink, wink), Cultură Ludică. Art by Game nu o să lipsească. Rar, vor face ochi recenzii sau prezentări pentru Hardware, Board Games sau Nuvele Vizuale. Film și Anime de asemeni, dar o să le iau în considerare doar pe cele care au o conexiune cu jocurile.

Pentru început veți găsi două articole (de fapt trei, veți vedea de ce) de dimensiuni generoase și urmează și altele cât de curând.

Acestea fiind spuse, lansarea site-ului lui ncv este un bun prilej să finalizăm în sfârșit pagina dedicată [Prietenilor Comunității](/prieteni), în care veți găsi linkuri către proiectele celorlalte voci din trecutul Level care ne mai onorează cu prezența pe forum.