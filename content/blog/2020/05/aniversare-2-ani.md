---
title: Aniversare 2 ani
subtitle: La mulți ani, cândaparerevista 🎂
type: blog
date: '2020-05-20'
description: "A mai trecut un an. Un an în care site-ul nostru a crescut încet, dar sigur, și a continuat să adauge review-uri, recomandări, știri și chiar și un reportaj de la Gamescom 2019 la deja impresionanta colecție de articole despre lumea jocurilor (și nu numai). Și la fel a crescut și pagina noastră de Steam Curator, unde am ajuns să avem un catalog frumușel de recomandări."
---
A mai trecut un an. Un an în care site-ul nostru a crescut încet, dar sigur, și a continuat să adauge review-uri, recomandări, știri și chiar și un [reportaj de la Gamescom 2019]({{<relref "posts/2019/10/reportaj-gamescom">}}) la deja impresionanta colecție de articole despre lumea jocurilor (și nu numai). Și la fel a crescut și pagina noastră de [Steam Curator](https://store.steampowered.com/curator/33118512/), unde am ajuns să avem un catalog frumușel de recomandări.

Totodată, și prietenii noștri au continuat să lucreze. Podcastul [Joc și Vorbe](https://soundcloud.com/allvorbe) a ajuns la episodul 165, iar [canalul lor de YouTube](https://www.youtube.com/channel/UC6bvYQKQxMGIYsPc0McgSeg) a primit mult mai multă atenție. Iar Marius Ghinea și-a făcut propriul site, [leftclickghinea.ro](https://leftclickghinea.ro/), unde continuă să scrie despre jocuri, hardware și orice altceva îi mai place.

Și, ca să marcăm momentul într-un mod potrivit cu spiritul site-ului, vă invităm să participați la [concursul de articole](https://forum.candaparerevista.ro/viewtopic.php?f=77&t=2394) deschis pe forum și să vă încercați talentul scriind despre orice subiect doriți din lumea jocurilor. 

La mulți ani, **cândaparerevista** și comunitatea LEVEL! 🎈