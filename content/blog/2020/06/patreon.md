---
title: Patreon
type: blog
date: '2020-06-07'
description: "De acum încolo avem o nouă modalitate prin care cine e interesat poate să contribuie la susținerea site-ului și forumului nostru. Jaunty, administratorul nevăzut care stă în spatele firelor care alimentează tot ce citiți pe aici, a deschis un cont de Patreon unde puteți contribui cu orice sumă care să ajute la acoperirea costurilor lunare de funcționare a serverelor"
linkForum: https://forum.candaparerevista.ro/viewtopic.php?f=28&t=2415

---
De acum încolo avem o nouă modalitate prin care cine e interesat poate să contribuie la susținerea site-ului și forumului nostru.

Jaunty, administratorul nevăzut care stă în spatele firelor care alimentează tot ce citiți pe aici, a deschis un [cont de Patreon](https://www.patreon.com/candaparerevista) unde puteți contribui cu orice sumă care să ajute la acoperirea costurilor lunare de funcționare a serverelor:

> Jaunty here. După ce revista Level și-a încetat apariția și forumul ei a dispărut subit, am pus bazele noului forum al comunității - [forum.candaparerevista.ro](https://forum.candaparerevista.ro/) - pe care îl găzduiesc din martie 2014. Pierderea forumului Level m-a lovit mai tare decât a revistei, așa că mi-am propus ca noul forum să persiste chiar dacă războiul nuclear și încălzirea globală ne omoară pe toți.
> 
> În paralel cu asta, alături de Cristan și cu ajutorul multor altora, am organizat [una din cele mai ample colecții online de reviste vechi](https://forum.candaparerevista.ro/app.php/arhiva-reviste) din România. Iar din 2018, cu Cristan în frunte, comunitatea menține site-ul [candaparerevista.ro](https://candaparerevista.ro/), care conține o mulțime de articole scrise de utilizatorii forumului, o rubrică săptămânală de știri din lumea joacelor și altele. Mai tot codul sursă care ține de aceste proiecte (și nu numai) este liber și îl găsiți pe [profilul meu de Github](https://github.com/adakaleh) și [al lui Cristan](https://github.com/cristan2).
> 
> În tot acest timp am cheltuit peste 400$ pentru server și am petrecut (nu-mi vine să cred) sute de ore ocupându-mă de forum și arhivă. Iar [ceilalți administratori](https://forum.candaparerevista.ro/memberlist.php?mode=team) ai forumului au împărțit costul domeniului pe 5 ani (cam 80$) și au consumat un număr similar de ore pentru întreținerea site-ului.
> 
> Dacă apreciați aceste eforturi și vreți să le faceți mai sustenabile, mă puteți ajuta să acopăr costurile de hosting. Acum plătesc 9$ / lună:
> 
> * 6$ / lună pentru server (de la [DigitalOcean](https://www.digitalocean.com/))\
> * 3$ / lună pentru email și stocarea backup-urilor (de la [Disroot](https://disroot.org/))
> 
> Iar din noiembrie 2022, [reînnoirea domeniului](https://rotld.ro/renew-domeniu-ro/) va fi cam 16$ / an, dacă prețul rămâne același.
> 
> Apreciez orice contribuție. Dacă donațiile ne vor depăși costurile, le voi pune deoparte pentru zile negre sau pentru noi inițiative ale comunității.
> 
> Mulțumesc!