---
title: Rămas bun, Xristina
type: blog
author: marvas
date: '2022-01-31'
description: "Pentru cei care nu o știu, Xristina a fost una dintre noi. Membru al forumului încă de pe vremea Level, a contribuit din rol de colaborator cu articole la revistă și a fost mereu prezentă în viața gamingului românesc."
linkForum: https://forum.candaparerevista.ro/viewtopic.php?t=2840
facebookImage: blog/2022/01/xristina/images/black.jpg
---
Pentru cei care nu o știu, Xristina a fost una dintre noi. Membru al forumului încă de pe vremea Level, a contribuit din rol de colaborator cu [articole la revistă](http://arhiva.candaparerevista.ro/arhiva/search.php?filter=xristina) și a fost mereu prezentă în viața gamingului românesc.

Putem afirma cu încredere că a avut o carieră de gamer mai bogată decât a majorității. A creat unul dintre puținele [canale de YouTube](https://www.youtube.com/channel/UCkiVxAxGaTugDGxvYQecAMw) cu recenzii de jocuri în limba română și un [canal de Twitch](https://www.twitch.tv/ovhcristina) cu mii de abonați. Scria articole pe site-ul ei (fostul [degaming.ro](https://web.archive.org/web/20200513081203/https://degaming.ro/)) și era o mare fană a evenimentelor esport atât locale cât și internaționale. Ah, și toate acestea doar în timpul liber, pentru că o perioadă lungă de aproape 10 ani a fost programator într-o companie de jocuri.

Ne-o amintim ca pe un om care a reușit să facă fix ceea ce și-a dorit: "[I play video games, everything else is irrelevant](https://www.youtube.com/watch?v=R9bpsiOcXjU)."

![](images/xristina_avatar.png)

Rămas bun!