---
title: Despre noi
type: page
---

### Când Apare Revista?
Bună întrebare.

_A fost odată revista Level. Apoi site-ul Level. Apoi forumul Level._

_Apoi revista n-a mai fost. Nici site-ul._

_Comunitatea a rămas._

Revista Level a dispărut la sfârşitul anului 2013. Odată cu aceasta, au dispărut brusc și site-ul şi forumul Level, împreună cu toată istoria de mai bine de 10 ani a comunității. Câteva luni mai târziu, membrii forumului au făcut un forum nou, propunându-şi să nu lase comunitatea să dispară. Astfel, noul forum a păstrat structura vechiului forum, precum şi tot materialul care a mai putut fi recuperat indirect, atrăgând și o bună parte din membrii activi ai vechi comunități. Apoi, când foștii redactorii ai revistei Level au revenit într-o nouă formulă, întâi cu un site, apoi cu o revistă nouă, forumul i s-a alăturat în spiritul vechii simbioze. Simbioză care nu s-a realizat pe deplin, astfel că, spre sfârşitul lui 2017, forumul redevine independent şi se modernizează cu un nume şi un domeniu nou, păstrând însă legătura cu originile şi punând şi mai mult accentul pe comunitate.
Terminând în sfârşit cu introducerea sforăitoare, nu mai rămâne de spus decât: jump to the next.... ăăă, când apare revista?

(Pentru cei care nu sunt în temă, noul nume e doar o veche glumă a forumului: întrebarea inevitabilă care se punea pe forum înainte de apariţia fiecărui număr al revistei Level; a fost primul nume, temporar, al noului forum, după dispariţia revistei Level, şi numele oficial de acum).