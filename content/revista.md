---
title: Revista
type: page
image: revista/n2ce_lvl.png
---

_Uneori apare revista._

De-a lungul timpului, comunitatea Level nu doar a întrebat când apare revista, dar a pus și umărul la crearea unor reviste noi, precum și la păstrarea celor existente.

Astfel, mai jos veți găsi rezultatul acestor eforturilor ale comunității, materializate în câteva reviste digitale, iar pe lângă acestea veți găsi și o reconstituire a ultimului număr din Level, cel care nu a mai apărut, precum și linkuri pentru accesarea tuturor revistelor Level care au apărut.

Linkuri rapide:

* [Revista Comunității](#revista-comunității)
  * [N2CE #1](#n2ce-1-aprilie-2016)
  * [N2CE SE](#n2ce-se-februarie-2017)
  * [N2CE #2](#n2ce-2-iunie-2017)
* [LEVEL](#level)
  * [Arhiva edițiilor tipărite](#arhiva-edițiilor-tipărite)
  * [Ultimul număr netipărit](#level-nr-192-decembrie-2013-ianuarie-2014)

![](n2ce_lvl.png)

---

# Revista Comunității

Forumul nostru are (o deja îndelungată) tradiție în a scrie articole din pasiune despre jocuri și tot ce le înconjoară. Încă dinainte să existe site-ul **cândaparerevista**, articolele erau publicate pe forum, în [secțiunea dedicată](https://forum.candaparerevista.ro/viewforum.php?f=77).

Ocazional, aceste articole au fost colectate în câteva reviste digitale, pe care le găsiți mai jos, disponibile pentru download, în format PDF. Numele revistei, **_N2 Community Edition_**, este dat de asocierea forumului la momentul respectiv cu revista Nivelul 2, succesoarea spirituală a revistei Level.

Deși apariția revistei este momentan în pauză, încurajăm comunitatea să scrie în continuare articole, care sunt în continuare publicate direct aici pe site. Așadar, rămâne valabilă în continuare întrebarea „când apare revista?”.

## N2CE #1 (aprilie 2016)

{{< figure-multi-ext
    "n2ce_1_500.png|n2ce_1-cover.jpg| "
>}}

Primul număr al revistei adună primele articole scrise în cadru organizat pe forum și o primă încercare mai serioasă de a crea o revistă digitală. Conține 11 articole în 100 de pagini, plus postere și joc complet (două vechi laitmotive ale discuțiilor comunității din jurul revistelor Level).

De asemenea, fiind o revistă digitală, are și mai multe elemente interactive, precum linkuri, imagini animate și galerii interactive (dar aveți nevoie și de un PDF reader cu suport pentru Flash, precum Adobe Reader sau Foxit).

{{< gallery "n2ce01" >}}

> Linkuri:
> 
> * [Download PDF N2CE #1](https://forum.candaparerevista.ro/n2ce/Revista%20N2CE%20%231.pdf)
> * [Thread N2CE #1 pe forum](https://forum.candaparerevista.ro/viewtopic.php?f=80&t=1264)

<br>

## N2CE SE (februarie 2017)

{{< figure-multi-ext
    "n2ce_se_500.png|n2ce_se-cover.jpg| "
>}}

Creat pe jumătate în glumă, acest număr nu adună articole propriu-zise, cât _rant_-urile participanților la ediția jocului de „Game Draft” de pe forum dedicată jocurilor care NU ne plac. O revistă la fel de atipică precum jocul pe care îl ilustrează, e mai degrabă un exercițiu de imaginație și un album de _anti-review-uri_ (dintre care câteva au fost publicate și [aici pe site](https://candaparerevista.ro/categories/antireview)).

{{< gallery "n2cese" >}}

> Linkuri:
> 
> * [Download PDF N2CE SE](https://forum.candaparerevista.ro/n2ce/Revista%20N2CE%20%23SE%20Game%20Draft.pdf)
> * [Thread N2CE SE pe forum](https://forum.candaparerevista.ro/viewtopic.php?f=80&t=1473)

<br>

## N2CE #2 (iunie 2017)

{{< figure-multi-ext
    "n2ce_2_500.png|n2ce_2-cover.jpg| "
>}}

Al doilea număr „oficial” al revistei, pe lângă faptul că e de două ori mai mare — 21 articole și peste 200 de pagini — a învățat din experiența trecutului și a venit cu un aspect mult mai îngrijit și fără elementele interactive ale primului număr, pentru a reduce dependența de Flash. Au rămas în schimb linkurile și imaginile interactive, posterele și jocul complet, plus un articol surpriză al lui cioLAN, concursuri și materiale extra pe „DVD”.

{{< gallery "n2ce02" >}}

> Linkuri:
> 
> * [Download PDF N2CE #2](https://forum.candaparerevista.ro/n2ce/Revista%20N2CE%20%232.pdf)
> * [Download PDF N2CE #2 mobil](https://forum.candaparerevista.ro/n2ce/Revista%20N2CE%20%232%20lite.pdf) (dimensiune mai mică, pagini individuale, fără imagini interactive)
> * [Download materiale extra N2CE #2](https://forum.candaparerevista.ro/n2ce/Revista%20N2CE%20%232%20DVD.zip)
> * [Thread N2CE #2 pe forum](https://forum.candaparerevista.ro/viewtopic.php?f=80&t=1580)

---

# LEVEL
## Arhiva edițiilor tipărite

{{< figure-multi-ext
    "/blog/2018/09/arhiva-level-completa/images/arhiva-level-completa.jpg|/blog/2018/09/arhiva-level-completa/images/arhiva-level-completa.jpg|"
>}}

Arhiva completă a tuturor numerelor revistei Level, care au fost digitalizate [mulțumită eforturilor comunității]({{<relref "/blog/2018/09/arhiva-level-completa">}}), poate fi accesată pe forum sau online și puteți găsi alte informații pe wiki:

> Linkuri:
>
* [Arhiva online](http://arhiva.candaparerevista.ro/arhiva/editii.php?revista=7)
* [Arhiva PDF](https://debara.candaparerevista.ro/publica%C8%9Bii/ro/reviste/jocuri/Level/) (sau parțial [aici](https://www.mediafire.com/?bu2fr7w63usie))
* [Wiki Revista Level](https://wiki.candaparerevista.ro/level)
* [Thread arhiva revistei pe forum](https://forum.candaparerevista.ro/app.php/arhiva-reviste)

## LEVEL nr. 192 (decembrie 2013 - ianuarie 2014)

{{< figure-multi-ext
    "lvl201312_500.png|lvl201312-cover.jpg| "
>}}

Ultima ediție a revistei, numărul 192, care ar fi trebuit să apară în decembrie 2013, deși finalizată, n-a mai apucat să vadă lumina tiparului. Mai jos puteți găsi o reconstituire neoficială a acestui număr realizată de un membru al comunității în 2018, pe baza articolelor publicate pe site-ul N2 și din informații obținute direct de la câțiva din redactorii Level de la acea vreme, cu o grafică imaginată, dar similară revistelor Level care au precedat-o. Nu este complet și este doar o imagine aproximativă a ceea ce ar fi putut fi, dar până la publicarea variantei „oficiale” în 2022 a fost cea mai bună alternativă. Mai multe detalii despre reconstituire găsiți pe [thread-ul dedicat](https://forum.candaparerevista.ro/viewtopic.php?f=61&t=2015) de pe forum.

Ulterior, în 2022, pe site-ul N2 a fost publicat și draftul real al numărului 192. [Detalii aici](https://nivelul2.ro/level-ul-ratacit-de-craciun-liber-la-rasfoit/).

> Linkuri:
> 
* [Download PDF LEVEL 2013-12](https://forum.candaparerevista.ro/n2ce/Level%202013-12%20reconstituit.pdf) (reconstituire)
* [Thread LEVEL 2013-12 pe forum](https://forum.candaparerevista.ro/viewtopic.php?f=61&t=2015)
* [Download PDF LEVEL 2013-12](https://nivelul2.ro/level-ul-ratacit-de-craciun-liber-la-rasfoit/) (oficial)